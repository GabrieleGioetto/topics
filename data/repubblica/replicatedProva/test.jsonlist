{"id": 0, "text": "\nCristiano Ghidotti , 15 ottobre 2015 \nSviluppato dal team FromSoftware e pubblicato da Bandai Namco, Dark Souls 3 \u00e8 il quarto capitolo della serie action-RPG , in arrivo il prossimo anno sulle piattaforme PC, PS4 e Xbox One . Rispetto al predecessore migliorano sia il sistema di controllo che le dinamiche di gameplay relative ai combattimenti. \nL'ambientazione \u00e8 sempre di stampo fantasy, con location decadenti da attraversare ed esplorare alla ricerca dei nemici con i quali confrontarsi. Il livello di sfida \u00e8 di nuovo alto, come ormai da tradizione per la saga. La data di uscita del titolo in Europa \u00e8 fissata per l'aprile 2016. Leggi la notizia ", "fpath": "http://www.webnews.it/gallerie/dark-souls-3-immagini-screenshot/"}
{"id": 1, "text": "Una, cento Piet\u00e0: la Rondanini-mania Multipli da collezionare. Editalia, il gruppo dell\u2019Istituto poligrafico e Zecca dello Stato, ha fatto realizzare cento copie della Piet\u00e0 Rondanini nei suoi laboratori artigianali. Altezza: 60 centimetri, circa un terzo dell\u2019originale. Prezzo \u2014 le statue saranno messe in vendita \u2014 circa tremila euro. Peso: sette chilogrammi l\u2019una. Lavorazione: dopo la scansione ottica per acquisire l\u2019immagine in 3D, \u00e8 stato creato un modello in silicone da cui \u00e8 stato tratto lo stampo. All\u2019interno \u00e8 stata versata la mescola in polvere bianca di marmo di Carrara (al 75 per cento) e resina. La rifinitura finale \u00e8 stata fatta a mano. Ogni copia, dunque, \u00e8 diversa dall\u2019altra. Su \u00abla Lettura\u00bb #200, in edicola fino a sabato 4 agosto, il servizio di ANNACHIARA SACCHI", "fpath": "http://www.corriere.it/foto-gallery/la-lettura/sguardi/15_settembre_28/pieta-rondanini-milano-michelangelo-copie-2c3dbed4-65c5-11e5-aa41-8b5c2a9868c3.shtml"}
{"id": 2, "text": "Perch\u00e9 non riesce a costituire un gruppo e nemmeno una componente ordinaria del gruppo misto Fitto \u00e8 coi forzisti alla Camera E Quagliariello chiede di unirsi con chiunque ci stia di Marco Bertoncini \n31 maggio 2015: si costituisce al senato un nuovo gruppo parlamentare, forte di 12 senatori, che assume la denominazione di \u00abConservatori, riformisti italiani\u00bb. Sono i dissidenti da Fi legati a Raffaele Fitto, il quale, a sua volta, aveva lasciato, gi\u00e0 il 19 maggio, il gruppo del Ppe nell'Europarlamento per aderire a quello conservatore e riformista. E a Montecitorio? Silenzio. \nSono passati non pochi mesi e la scissione di Fitto non ha ancora prodotto spaccature ufficiali nel gruppo forzista della camera. Al senato, nel frattempo, si sono avuti due eventi nel gruppo fittiano: ha sub\u00ecto due perdite, di senatori che se ne sono andati con Denis Verdini il 28 luglio, e ha cambiato parzialmente nome, l'8 settembre, diventando \u00abconservatori e riformisti\u00bb. Daniele Capezzone, considerato in pectore capogruppo alla Camera, si \u00e8 in ogni possibile occasione schierato a fianco di Fitto; per\u00f2 rimane nel gruppo di Fi. \nIl fatto \u00e8 che i deputati vicini a Fitto non raggiungono il minimo regolamentare per un gruppo ordinario, cio\u00e8 20 (al senato, ce ne vogliono 10). A Montecitorio alcuni sostengono che non raggiungono nemmeno quota dieci, ossia il minimo per una componente ordinaria del gruppo misto. Come che sia, \u00e8 veramente un fuor d'opera che un partito, annunciato e proclamato, con propri esponenti in posizione autonoma alsenato e all'Europarlamento, tenga i propri deputati aderenti in un altro gruppo, senza nemmeno andare nel misto. \nS'impongono due considerazioni. La prima riguarda le manovre di palazzo, ormai condizionate dai numeri che si tenta di rastrellare. Freschissimo esempio \u00e8 Quagliariello, preoccupato pi\u00f9 che altro di mettere insieme i 10 senatori per fare un gruppo: si rivolge a colleghi del proprio partito, ma altres\u00ec a ex grillini, ad autonomisti, alle tre seguaci di Flavio Tosi. In cambio ha ricevuto l'offerta di aderire a quel campionario di mutatori di partito che \u00e8 il gruppo Gal. \nLa seconda: non si capisce perch\u00e9 qualcuno costituisca un partito o soltanto un gruppo. Qualcuno, infine, spieghi se i seguaci di Tosi stiano contro Renzi oppure con Renzi, assodato che chiunque intenda costituire un gruppo, da Fitto a Verdini a Quagliariello, si rivolge ai parlamentari legati al sindaco di Verona.", "fpath": "http://www.italiaoggi.it/giornali/dettaglio_giornali.asp?preview=false&accessMode=FA&id=2028022&codiciTestate=1&sez=hgiornali&titolo=FittocoiforzistiallaCamera"}
