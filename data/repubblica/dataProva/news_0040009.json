{"organizations": [], "uuid": "f65b5ce9744147b833c829f2d214e92d799f3965", "thread": {"social": {"gplus": {"shares": 0}, "pinterest": {"shares": 0}, "vk": {"shares": 0}, "linkedin": {"shares": 0}, "facebook": {"likes": 0, "shares": 0, "comments": 0}, "stumbledupon": {"shares": 0}}, "site_full": "www.italiaoggi.it", "main_image": "http://www.italiaoggi.it/common/img/io/italiaoggi_online_200.jpg", "site_section": "http://ws3.class.it/rssfeed/rss.asmx/RssFeed?tipo=io_artpp", "section_title": "ItaliaOggi", "url": "http://www.italiaoggi.it/giornali/dettaglio_giornali.asp?preview=false&accessMode=FA&id=2028022&codiciTestate=1&sez=hgiornali&titolo=FittocoiforzistiallaCamera", "country": "IT", "title": "Fitto è coi forzisti alla Camera", "performance_score": 0, "site": "italiaoggi.it", "participants_count": 0, "title_full": "Fitto è coi forzisti alla Camera", "spam_score": 0.0, "site_type": "news", "published": "2015-10-17T03:00:00.000+03:00", "replies_count": 0, "uuid": "f65b5ce9744147b833c829f2d214e92d799f3965"}, "author": "", "url": "http://www.italiaoggi.it/giornali/dettaglio_giornali.asp?preview=false&accessMode=FA&id=2028022&codiciTestate=1&sez=hgiornali&titolo=FittocoiforzistiallaCamera", "ord_in_thread": 0, "title": "Fitto è coi forzisti alla Camera", "locations": [], "entities": {"persons": [], "locations": [], "organizations": []}, "highlightText": "", "language": "italian", "persons": [], "text": "Perché non riesce a costituire un gruppo e nemmeno una componente ordinaria del gruppo misto Fitto è coi forzisti alla Camera E Quagliariello chiede di unirsi con chiunque ci stia di Marco Bertoncini \n31 maggio 2015: si costituisce al senato un nuovo gruppo parlamentare, forte di 12 senatori, che assume la denominazione di «Conservatori, riformisti italiani». Sono i dissidenti da Fi legati a Raffaele Fitto, il quale, a sua volta, aveva lasciato, già il 19 maggio, il gruppo del Ppe nell'Europarlamento per aderire a quello conservatore e riformista. E a Montecitorio? Silenzio. \nSono passati non pochi mesi e la scissione di Fitto non ha ancora prodotto spaccature ufficiali nel gruppo forzista della camera. Al senato, nel frattempo, si sono avuti due eventi nel gruppo fittiano: ha subìto due perdite, di senatori che se ne sono andati con Denis Verdini il 28 luglio, e ha cambiato parzialmente nome, l'8 settembre, diventando «conservatori e riformisti». Daniele Capezzone, considerato in pectore capogruppo alla Camera, si è in ogni possibile occasione schierato a fianco di Fitto; però rimane nel gruppo di Fi. \nIl fatto è che i deputati vicini a Fitto non raggiungono il minimo regolamentare per un gruppo ordinario, cioè 20 (al senato, ce ne vogliono 10). A Montecitorio alcuni sostengono che non raggiungono nemmeno quota dieci, ossia il minimo per una componente ordinaria del gruppo misto. Come che sia, è veramente un fuor d'opera che un partito, annunciato e proclamato, con propri esponenti in posizione autonoma alsenato e all'Europarlamento, tenga i propri deputati aderenti in un altro gruppo, senza nemmeno andare nel misto. \nS'impongono due considerazioni. La prima riguarda le manovre di palazzo, ormai condizionate dai numeri che si tenta di rastrellare. Freschissimo esempio è Quagliariello, preoccupato più che altro di mettere insieme i 10 senatori per fare un gruppo: si rivolge a colleghi del proprio partito, ma altresì a ex grillini, ad autonomisti, alle tre seguaci di Flavio Tosi. In cambio ha ricevuto l'offerta di aderire a quel campionario di mutatori di partito che è il gruppo Gal. \nLa seconda: non si capisce perché qualcuno costituisca un partito o soltanto un gruppo. Qualcuno, infine, spieghi se i seguaci di Tosi stiano contro Renzi oppure con Renzi, assodato che chiunque intenda costituire un gruppo, da Fitto a Verdini a Quagliariello, si rivolge ai parlamentari legati al sindaco di Verona.", "external_links": [], "published": "2015-10-17T03:00:00.000+03:00", "crawled": "2015-10-17T04:16:40.017+03:00", "highlightTitle": ""}