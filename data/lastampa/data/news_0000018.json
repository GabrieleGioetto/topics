{
    "url": "https://www.lastampa.it/sport/2021/07/09/news/calciomercato-l-attaccante-danese-magnus-warming-vestira-granata-1.40480162",
    "title": "Calciomercato, l'attaccante danese Magnus Warming vestirà granata    ",
    "text": "TORINO. Secondo colpo in arrivo in casa Toro. Come aveva anticipato ieri Ivan Juric, il ds Davide Vagnati è pronto a tesserare un giovane di belle speranze. Si tratta di Magnus Warming, attaccante esterno danese di 21 anni che ha giocato l'ultima stagione e mezzo nel Lyngby, ma arriva dal settore giovanile del Brondby. Oggi Warming era già al Filadelfia, con la maglia del Toro, per vedere l'impianto e respirare la prima aria granata, accompagnato dal suo procuratore assieme al ds Vagnati, il vice Moretti e il team manager Pellegri. È più di un indizio sul suo prossimo approdo nel club di Urbano Cairo. LEGGI ANCHE: Toro, Ludergnani è il nuovo responsabile del settore giovanile Toro, Ludergnani è il nuovo responsabile del settore giovanile FRANCESCO MANASSERO È atteso alle visite mediche e poi dovrebbe firmare il nuovo contratto: si parla di un acquisto a titolo definitivo, in attesa di comunicazioni ufficiali. Se tutto andrà bene, domani Warming potrebbe già allenarsi con i nuovi compagni. Il nuovo corso del giovane Toro partirà con una scommessa. "
}