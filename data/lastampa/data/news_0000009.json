{
    "url": "https://www.lastampa.it/economia/2021/06/24/news/i-dati-macro-usa-avvantaggiano-piazza-affari-1.40426352",
    "title": "I dati macro Usa avvantaggiano Piazza Affari    ",
    "text": "Gli indici della Borsa di Milano concludono la giornata in netto rialzo: Ftse Mib +1,38% a 25.422 punti e All Share +1,31% a 30.738. Le indicazioni dal mercato del lavoro americano e quelle sugli ordini di beni durevoli sono risultate in miglioramento ma meno delle attese, e gli investitori ritengono che questo per le Borse sia un buon segnale, perché indurrà la Federal Reserve a mantenere più a lungo una politica monetaria espansiva. Ad avvantaggiare il mercato italiano anche l'opinione di Barclays, secondo cui nonostante i rialzi le valutazioni di Piazza Affari restano basse, e quindi interessanti. Sul listino principale due soli titoli in negativo: Banco Bpm (-1,13%) e Telecom Italia (-1,01%) mentre fanno meglio di tutti Nexi (+4,05%), Diasorin (+3,20%), Unicredit (+2,76%) e Amplifon (+2,61%). "
}