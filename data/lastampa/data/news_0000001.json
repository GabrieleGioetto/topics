{
    "url": "https://www.lastampa.it/economia/2021/07/09/news/in-borsa-corrono-banco-bpm-e-stmicroelectronics-1.40480742",
    "title": "In Borsa corrono Banco Bpm e StMicroelectronics   ",
    "text": "Piazza Affari conclude la giornata in rialzo (Ftse Mib +1,67% a 25.051 punti e All Share +1,59% a 27.499) nonostante la produzione industriale abbia segnato in maggio un calo dell’1,5% (mese su mese) e i timori di rallentamento della ripresa per il diffondersi delle varianti del Covid. Corrono le banche (Banco Bpm +5,80%, Unicredit +3,26%) e l’industria (StMicroelectronics +3,74%, Cnh Industrial +3,44% e Stellantis +2,81%). Amplifon affonda (-6,39%) dopo un ordine esecutivo del presidente Biden per promuovere la concorrenza nell’economia americana, che riguarda anche l'industria degli apparecchi acustici. Per Nexi un calo dello 0,59%. — "
}